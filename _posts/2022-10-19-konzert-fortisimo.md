---
layout: post_a
header:
    image_fullwidth: "dg_logo_grl.png"
title: Концерт на вокален ансамбъл "Фортисимо"
teaser: Петък 28ми октомври 2022
image:
   thumb: "fortisimo.jpg"
---
**По случай деня на народните будители**  
**българско училище в Мюнхен "Дора Габе"**  
**и Генерално Консулство на България в Мюнхен,**    
**организират концерт на вокален ансамбъл ангелски гласове - ["ФОРТИСИМО"](https://www.facebook.com/FortissimoBurgas)**


Ансамбълът е създаден през 2014г. в Бургас от диригент Милена Добрева. В репертоара му са включени авторски обработки на различни по стил и жанр произведения – класическа музика, фолклор, българска и световна поп и рок музика.  
През годините младежите печелят първи и гран при места на национални и международни конкурси. Двукратен носител на престижната награда „Ансамбъл на годината – 2018 и 2021“ на Българско национално радио.
* Победител в телевизионния проект „Игра на хорове“
* I награда в категория „Камерни хорове” и Наградата на Български хоров съюз на XXXVIII на Международен майски хоров конкурс „Проф. Георги Димитров”
* Златен медал и победител в категория „Камерни хорове и ансамбли“ и Голямата награда на „Гран при на нациите“ в същата категория на Европейски хорови игри и Гран при на нациите в Рига – Латвия 2017г.,
* I-ва награда на официалното жури и Наградата на публиката на националния песенен конкурс „Бургас и морето“ 2017г. и 2021г.
* През 2018 печели два златни медала и шампионската титла в категория „Вокални ансамбли“ в Световни хорови игри в Южна Африка
* През 2019 се завръща с два златни медала от „Гран при на нациите“ в Гьотеборг – Швеция.
* Участва във финала на Европейския хоров конкурс „Let The Peoples Sing” – Барселона – Испания 2019.
* През 2020г. печели златен медал на Rimini International Choral Competition
* Златни медали и победители в категория на Rovdo International Choral Competition – Беларус 2021, World Choir Festival – Хонг Конг 2021, World Piece Choral Festival – Австрия 2021 и много други.
* През 2021г. ансамбълът става двукратен световен шампион в две категории на World Choir Games – Flanders – Belgium, победител в категория Вокални ансамбли и камерни хорове на „Vox Lucensis” – Lucca, Italia 2022, Гран при на Международен хоров конкурс “Cracovia Cantans” – Краков, Полша 2022 и други.
