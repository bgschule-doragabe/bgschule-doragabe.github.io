---
layout: page
header:
    image_fullwidth: "dg_logo_grl.png"
title: "Химн на българско училище \"Дора Габе\""
teaser: "Честит празник на всеки, сетил потреба да пише, говори и пее на български език!"
image:
   thumb: "dg_logo_gr.png"
---

Скъпи семейства,  

Честит празник на всеки, сетил потреба да пише, говори и пее на български език! Честит празник на всеки, дръзнал да пробужда народа, чрез слово, да отстоява вярата и свободата! Знанието е ключът към свободата!  

Вдъхновени от силата на словото, отправяме творчески призив към вас, за участие в сътворяването на Химн на нашето училище.  

Ако Вие или Вашето дете, усетите писателски порив или пък бихте участвали в мелодизирането на текста, не се колебайте да се свържете с нас.   
Очакваме вашите идеи, предложения и текстове /дори един куплет е достатъчен/ до 31.12.2021.   

След тази дата, ще пристъпим към избор на окончателен вариант, като ще ви държим в течение, за да сътворим заедно нашия общ химн, който да зазвучи на откриването на идната юбилейна 10-годишнина от създаването на училището ни.  

“Дор език е жив, народ не умира”   
Иван Богоров  


