---
layout: page
#
# Content
#
title: "Посещение на премиера на Република България Кирил Петков"
teaser: ""
permalink: "/gallerys/gallery_202202_kpetkov/"
#
# Gallery
#
image:
   thumb: "20220223_kpetkov/image_08.jpg"
gallery:
    - image_url: 20220223_kpetkov/image_01.jpg
    - image_url: 20220223_kpetkov/image_02.jpg
    - image_url: 20220223_kpetkov/image_03.jpg
    - image_url: 20220223_kpetkov/image_04.jpg
    - image_url: 20220223_kpetkov/image_05.jpg
    - image_url: 20220223_kpetkov/image_06.jpg
    - image_url: 20220223_kpetkov/image_07.jpg
    - image_url: 20220223_kpetkov/image_08.jpg
    - image_url: 20220223_kpetkov/image_09.jpg
    - image_url: 20220223_kpetkov/image_10.jpg
    - image_url: 20220223_kpetkov/image_11.jpg
    - image_url: 20220223_kpetkov/image_12.jpg
    - image_url: 20220223_kpetkov/image_13.jpg

---
На 19.02.2022  имахме честта и удоволствието да посрещнем премиера на Република България Кирил Петков в нашето училище.Поводът на визитата беше честването на 149 години от безсмъртието на Апостола на свободата – Васил Левски.  
    
Министър-председателят проведе разговор с учениците от 6 до 11 клас на тема образование, ценности и възможности за развитие. Г-н Кирил Петков акцентира върху важността на познаването и опазването на корените ни. Той изрази благодарност към всички ученици за това, че отделят съботния си ден за тяхното образование по български език, литература, история на България и география. Благодарност изрази и към всички учители и родители, за волята и труда, който полагат за опазване на българския език, култура и ценности.  
<video id="scenario-1" class="video-js vjs-default-skin vjs-big-play-centered" controls controlsList="nodownload" preload="auto" width="100%" height="100%" data-setup='{}'>
  <source src="{{ site.urlimg }}20220223_kpetkov/hymne_05.mp4" type='video/mp4'>
</video>
  
Премиерът сподели с учениците възможности за обучение в български университети, както и възможността обучението им в един от 20те топ университета в света, да бъде финансирано от българската държава, след което те да се върнат и да приложат наученото в името на развитието на България (Държавен фонд „Стамболов“ или още Стипендия „Стамболов“).  
  
Вярваме и се надяваме срещата и възможността за непринуден разговор на гимназистите ни с премиера, във връзка с тяхното развитие и прилагане на знанията им в и за България е подействала вдъхновяващо за голяма част от тях.  
  
Беше предвидена и среща, посещение в класните стаи с всички останали наши възпитаници от останалите класове, но непредвидени обстоятелства попречиха това да се състои, за което много съжаляваме и изказваме извинение на всички преподаватели и деца.  
  
Благодарност към Генералния Консул на Република България в Мюнхен - г-н Драгомир Димитров, за готовността и ангажимента му към българската общност и въпросите, свързани с образование и култура!  
  
Благодарност и към Н. Пр. Елена Шекерлетова -извънреден и пълномощен посланик на Република България във Федерална република Германия за посещението!  
  
Благодарност и към целия ни учителски колектив, за задружната работа!  
  
“Всичко се състои в нашите задружни сили”  
Васил Дяконът Левски

{% include gallery %}
