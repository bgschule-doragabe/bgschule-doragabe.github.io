---
layout: page
title: "Родителски съвет"
permalink: "uchilisteto/roditelski_suvet/"
header:
    image_fullwidth: "novini_header.jpg"
---

Мили родители,

добре дошли на нашата страничка! Тук бихме искали да Ви се представим и разкажем малко повече за нас и нашата дейност.  
  
И ние, като всички Вас, на първо място сме родители и желаем най-доброто за нашите деца!  

Затова сме обединили общи сили и имаме за цел да се грижим за Вашите интереси и тези на децата Ви. Бихме желали те с удоволствие да посещават нашето любимо училище, да бъдат любознателни, да се забавляват и запазят Българското в сърцата си.  
  
Имаме един прекрасен екип, който работи ръка за ръка с Управителния съвет и вярваме, че заедно ще направим нашето училище още по-добро!  


![]({{ site.urlimg }}rs_all.jpg)
  
Имате въпроси, идеи и предложения?  
Имате желание да помогнете, но не знаете как?  
Или просто имате нужда да поговорите с някого?  
  
Ние сме насреща! Ще ни намерите (почти) всяка събота на входа на училището или на E-Mail:  

[roditelski.suvet@bgschule-doragabe-muenchen.de](roditelski.suvet@bgschule-doragabe-muenchen.de){:.rs_email}

Всяка година организираме разнообразни събития и проекти, на които всички заедно се забавляваме, като:  
• Книжен базар  
• Екскурзии „наблизо и далеч“   
• Коледен базар  
• Летен пикник с викторини, музика и игри за малки и големи  
  
Освен това имаме връзки с Дядо Коледа и сме основни помощници на работливите джуджета, като ги снабдяваме с информация, дали нашите ученици са били послушни през годината! (Иска ли питане?!)  
  
В момента, в който актуалната ситуация го позволи, бихме искали да възобновим вкусната инициатива за гладни деца – нашата любима „Лавка“ с прясно приготвени домашни закуски.  
  
Приготвили сме „пълна торба“ с още много идеи!  
  
Ние обичаме нашата работа и я вършим напълно безвъзмездно! Всички събрани средства се използват за реализиране на бъдещи проекти и мероприятия, за закупуване на училищни потребности и др.  
  
За Вашата помощ и занапред Ви благодарим от сърце,  
Родителски съвет към Българско училище „Дора Габе“ – Мюнхен  


<div class="small-4 columns t30">
    <img class="b30" src="{{ site.urlimg }}rs_knijen_basar.jpg" alt="">
</div>
<div class="small-4 columns t30">
    <img class="b30" src="{{ site.urlimg }}rs_koleden_basar.jpg" alt="">
</div>
<div class="small-4 columns t30">
    <img class="b30" src="{{ site.urlimg }}rs_martenici.jpg" alt="">
</div>

